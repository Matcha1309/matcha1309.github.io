---
layout: page
permalink: /about/
---

## O mě
Ahoj, jsem Klárka.

Ještě studuji informatiku na matfyzu, uvidíme, jak dlouho mi to vydrží. Kromě toho dělám asi tak všechno, co by koho mohlo napadnout. Někoho honí mlsná, někoho tvořivá. Já většinou patřím do obou kategorií. Klubíčka, korálky, FIMO, pastelky, látky, to všechno a spoustu dalšího nejen že nezdravě hromadím, ale hojně používám k háčkování, pletení, navlékání, modelování, kreslení, šití a spoustě dalšího tvoření. Krom toho bydlím v pokoji plném kytek (často vlastní výpěstky) a knížek (včetně několika opravdu parádních kousků). Stejně tak se (amatérsky) zajímám o historii, zejména o "drby", stejně tak jako o dějiny odívání. Mimo to ráda zpívám, poslochám hudbu (sluchátka 24/7!), píšu a dělám vlastně cokoli, pro co se zrovna nadchnu.

Taky si moc ráda dopřeji sladkosti (i vlastní výroby), kafe, čaj (mňam, matcha!).

Krom toho jsem děvče kočičí, všechna koťátka z okolí mě poznají už z konce ulice a běží si pro pohlazení. Kromě kočiček se taky strašně snadno nadchnu pro všechna další zvířátka (která mě taky docela můžou), třeba když přijedu domů za rodiči, tak mám v libovolný moment pravděpodobně v každé ruce jedno kuře (každé jinak barevné) a na kšírech s vodítkem omotaným kolem ruky červeného králíka.


## O mém blogu
Za tento blog vděčím především [Honzovi](https://blackblog.cz/) (odkaz na jeho blog nahoře v záložkách), který ho technicky zrealizoval.

Na mém osobním blogu najdete (TODO) všechno možné, co jsem vytvořila.
Pokud se vám cokoli líbí nebo vidíte nějakou chybu, budu ráda, když mi to napíšete na mail (v záložce kontakt).

## Kontakt
Pokud máte nějaké nápady, dotazy, připomínky, požadavky nebo potřebu napsat do knihy stížností, že nejsou pribináčky, prosím, kontaktujte mě:

- **Můj email:** [matcha1309@hotmail.com](mailto:matcha1309@hotmail.com)
