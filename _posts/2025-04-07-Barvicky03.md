---
title: "Barvičky - červená cibule"
images:
  - "/assets/img/barvy/cibc01.jpg"
  - "/assets/img/barvy/cibc19.jpg"
  - "/assets/img/barvy/cibc29a.jpg"
  - "/assets/img/barvy/cibc29b.jpg"

  - "/assets/img/barvy/cibc29c.jpg"
  - "/assets/img/barvy/cibc29d.jpg"
  - "/assets/img/barvy/cibc29e.jpg"
  - "/assets/img/barvy/cibc29f.jpg"

  - "/assets/img/barvy/cibc28a.jpg"
  - "/assets/img/barvy/cibc28b.jpg"
  - "/assets/img/barvy/cibc27a.jpg"
  - "/assets/img/barvy/cibc27b.jpg"

  - "/assets/img/barvy/cibc27c.jpg"

  - "/assets/img/barvy/cibc27.jpg"
  - "/assets/img/barvy/cibc28.jpg"
  - "/assets/img/barvy/cibc29.jpg"
  - "/assets/img/barvy/cibc30.jpg"

  
---
Pokračujeme v krasojízdě - [minule](https://matcha1309.github.io/Barvicky02/) jsem zkoušela barvení žlutou cibulí, tak jsem si řekla, co zkusit červenou? 

Vzhledem k tomu, že z krájení červené cibule mám vždycky fialové celé prkýnko, čekala jsem výsledky do červena nebo fialova, ale z vaření šlupkami jsem byla nakonec trochu zklamaná. 

![cibc_01](/assets/img/barvy/cibc01.jpg)

Parametry jsem nastavila cca stejně jako u žluté cibule, tj. nejdřív jsem do hrnce hodila šlupky ze dvou větších cibulí, když se to začalo celé vařit, tak jsem přidala dva kousky látky. 
Jeden jsem vytáhla po deseti minutách:

![cibc_02](/assets/img/barvy/cibc02.jpg){:width="48%"} ![cibc_03](/assets/img/barvy/cibc03.jpg){:width="48%"}

a druhý po dvaceti:

![cibc_04](/assets/img/barvy/cibc04.jpg){:width="48%"} ![cibc_05](/assets/img/barvy/cibc05.jpg){:width="48%"}

Vypadá to, že jsme získali podobně žlutou jako předtím, ale oba kousky nakonec vyšly do světle hněda. 

Další kolo bylo s dvojnásobkem cibulí (šlupky ze čtyř velkých). V tu chvíli jsem už věděla, že z toho červenou nebo fialovou nedostanu, ale stejně jsem chtěla vyzkoušet, jak se budou výsledky lišit oproti žluté cibuli. 

Takže tady je vzorek po deseti vteřinách:

![cibc_06](/assets/img/barvy/cibc06.jpg){:width="48%"} ![cibc_07](/assets/img/barvy/cibc07.jpg){:width="48%"}

deseti minutách: 

![cibc_08](/assets/img/barvy/cibc08.jpg){:width="48%"} ![cibc_09](/assets/img/barvy/cibc09.jpg){:width="48%"}

dvaceti minutách:

![cibc_10](/assets/img/barvy/cibc10.jpg){:width="48%"} ![cibc_11](/assets/img/barvy/cibc11.jpg){:width="48%"}

a čtyřiceti minutách:

![cibc_12](/assets/img/barvy/cibc12.jpg){:width="48%"} ![cibc_13](/assets/img/barvy/cibc13.jpg){:width="48%"}

A výsledek? Tady už vidíme vyrovnané výsledky v pořadí, v jakém byly vyrobeny, jak se suší (a tím ještě ztrácí už tak ne úplně výraznou barvu). 

![cibc_14](/assets/img/barvy/cibc14.jpg)

Zatímco vzorky schly, přemýšlela jsem, jak bych mohla z červené cibule aspoň náznak červené barvy. A bylo mi jasné, že budu muset "zakrojit do masa". 
![cib_14a](/assets/img/barvy/cib14a.jpg)

Když jsem už byla v tom vaření, zkusila jsem cibuli nakrájet a vařit. Nic moc se nedělo, tak jsem první vzorek vytáhla až po hodině: 

![cibc_15](/assets/img/barvy/cibc15.jpg){:width="48%"} ![cibc_16](/assets/img/barvy/cibc16.jpg){:width="48%"}

Protože mi přišel opravdu nevýrazný (i když barvu chytil, v reálu vypadal světlounce zelený), tak jsem si řekla, že to okořením. Přisypala jsem k druhému kousku látky půl lžičky soli a půl lžičky granulovaného česneku. A když jsem to po dalších dvaceti minutách vytáhla, tak mě překvapilo, jak zeleně vypadá výsledek:

![cibc_17](/assets/img/barvy/cibc17.jpg){:width="48%"} ![cibc_18](/assets/img/barvy/cibc18.jpg){:width="48%"}

Možná za to ale může ten česnek (ten, když se naloží se solí, tak sám zezelená - možná námět na další pokus?).

Jak ale dostaneme z cibule tu červenou? A v tu chvíli jsem dostala ten nápad. Nalila jsem do misky ocet, naházela do něj kus látky a nakrájenou cibuli a celé jsem to čas od času ohřívala. A najednou jsem viděla, jak se fialová z cibule postupně uvolňuje a mění se na oporně růžovou. 

![cibc_19a](/assets/img/barvy/cibc19a.jpg){:width="30%"} ![cibc_19b](/assets/img/barvy/cibc19b.jpg){:width="30%"} ![cibc_19c](/assets/img/barvy/cibc19c.jpg){:width="30%"} 

Po hodině průběžného ohřívání octa jsem vytáhla kus látky, který měl pěknou světle růžovou barvu: 

![cibc_20](/assets/img/barvy/cibc20.jpg){:width="48%"} ![cibc_21](/assets/img/barvy/cibc21.jpg){:width="48%"}

Pak jsem (když už jsem ten ocet měla takhle připravený) zkusila jen na pár vteřin namočit další kousek. Po pár vteřinách sice vypadal světlejší než ten předchozí, ale ne tak moc, aby to stálo za hodinu marinování. 

![cibc_22](/assets/img/barvy/cibc22.jpg){:width="48%"} ![cibc_23](/assets/img/barvy/cibc23.jpg){:width="48%"}

Přece jen ale rozdíl vidět byl, tak co kdybych nechala ještě kousek naložený déle? 

![cibc_24](/assets/img/barvy/cibc24.jpg)

Z déle se postupně stalo přes noc. Dělala jsem si legraci, že kdybych to tam nechala ještě chvíli, tak to tu látku snad rozpustí. Rozpuštění se ale nekonalo a po více než osmnácti hodinách jsem vytáhla ještě (jen o maličko) růžovější látku. 

![cibc_25](/assets/img/barvy/cibc25.jpg){:width="48%"} ![cibc_26](/assets/img/barvy/cibc26.jpg){:width="48%"}

Když všechny látky vyschly, nafotila jsem výsledky stejně jako v předchozím příspěvku. 
Máme zde tedy růžové z octa (pořadí 10s, 60min, 18h): 

![cibc_27a](/assets/img/barvy/cibc27a.jpg){:width="30%"} ![cibc_27b](/assets/img/barvy/cibc27b.jpg){:width="30%"} ![cibc_27c](/assets/img/barvy/cibc27c.jpg){:width="30%"} 

![cibc_27](/assets/img/barvy/cibc27.jpg)

Zelené z vařených cibulí a česneku (cibule - 60min, cibule + česnek - 60+20min):

![cibc_28a](/assets/img/barvy/cibc28a.jpg){:width="30%"} ![cibc_28b](/assets/img/barvy/cibc28b.jpg){:width="30%"} 

![cibc_28](/assets/img/barvy/cibc28.jpg)

a konečně ze šlupek (2-10min, 2-20min, 4-10s, 4-10min, 4-20min, 4-40min):

![cibc_29a](/assets/img/barvy/cibc29a.jpg){:width="16%"} ![cibc_29b](/assets/img/barvy/cibc29b.jpg){:width="16%"} ![cibc_29c](/assets/img/barvy/cibc29c.jpg){:width="16%"} ![cibc_29d](/assets/img/barvy/cibc29d.jpg){:width="16%"} ![cibc_29e](/assets/img/barvy/cibc29e.jpg){:width="16%"} ![cibc_29f](/assets/img/barvy/cibc29f.jpg){:width="16%"} 

![cibc_29](/assets/img/barvy/cibc29.jpg)

Pro porovnání - a abych vysvětlila, proč jsem byla trochu zklamaná - tady je i se žlutou cibulí z minula, nad sebou jsou kousky, které si odpovídají podmínkami: 

![cibc_30](/assets/img/barvy/cibc30.jpg)

Je vidět, že červená cibule není tak výkoná na barvení jako žlutá. Žlutá je mnohem sytější a mnohem variabilnější. 

A protože jsem nerozvařila a nenaložila všechny cibule, mám tu i tentokrát návrh na to, co s takovou cibulí dělat. Udělala jsem si takové pseudoguacamole. Rozmačkala jsem avokáda, nakrájela cibuli, malá rajčata, dosypala pepř a granulovaný česnek se solí. A musím říct, že to dopadlo ještě lépe než cibulová polévka z minula. 
A navíc, avokádem se dá taky [barvit](https://matcha1309.github.io/Barvicky01/), jak už víme. 

Někdy časem bych chtěla prozkoumat možnosti zelené barvy z česneku. Příště ale zase pro změnu nějaké háčkování ;-)
