---
title: "Katzenbaumové"
images:
  - "/assets/img/katzenbaum/Heinrich_a.jpg"
  - "/assets/img/katzenbaum/Wolfgang_a.jpg"
  - "/assets/img/katzenbaum/Friedrich_a.jpg"
  - "/assets/img/katzenbaum/Karl_a.jpg"

  - "/assets/img/katzenbaum/katzen_o.jpg"
  - "/assets/img/sklenice/05_noc.jpg"
  - "/assets/img/sklenice/07_noc_tma.jpg"



---
<!--begin_excerpt-->
Plíží se nocí, ale ne chaoticky jako jiné kočky. Organizovaně. Společnost vedená Heinrichem von Katzenbaumem není jen perfektně fungujícím rodinným podnikem, je to firma, kde společná krev je druhou nejdůležitější věcí - hned po granulích.
<!--end_excerpt-->

{% strip %}
![Katzenbaum](/assets/img/katzenbaum/katzen.jpg)
{% endstrip %}


Hlavou rodinného podniku je Heinrich von Katzenbaum, veliký mocný kocour, něco mezi anglickým steampunkovým crime lordem a italským donem - kmotrem celého klanu, přesně na půl cesty, a to i zeměpisně. Velí všem operacím, ovládá všechny granulové transakce v okolí, a na špinavou práci má samozřejmě spoustu poskoků. 

{% strip %}
![F](/assets/img/katzenbaum/H_01.jpg)
![L](/assets/img/katzenbaum/H_02.jpg)
![P](/assets/img/katzenbaum/H_03.jpg)
{% endstrip %}

{% strip %}
![Heinrich](/assets/img/katzenbaum/Heinrich.jpg)
{% endstrip %}

Heinrichovou pravou rukou je jeho účetní Wolfgang, což je velmi nevhodné jméno pro kocoura, jak mu nezapomíná šéf připomínat, ačkoli on sám je tím, kdo mu to jméno dal. Toto v kombinaci s neustálou nutností zametat Heinrichovy průšvihy pod nábytek, z něj udělalo nervózního kocourka s tikem v oku. Zatím se mu ale daří držet počty granulí a celý rodinný byznys na uzdě.  

{% strip %}
![F](/assets/img/katzenbaum/W_01.jpg)
![L](/assets/img/katzenbaum/W_02.jpg)
![P](/assets/img/katzenbaum/W_03.jpg)
{% endstrip %}

{% strip %}
![Wolfgang](/assets/img/katzenbaum/Wolfgang.jpg)
{% endstrip %}

Je-li Wolfgang lotrem po levici, tím po pravici je určitě Friedrich. Zatímco Heinrich je srdcem operací a Wolfgang jejich mozkem, Friedrich je hora svalů, bez které mozek se srdcem skončí bezmocně na podlaze. Dělá tu nejšpinavější manuální práci, a to hrdě vlastníma prackama - je občas si na to vezme nějaké ty "kočičí hračky". 

{% strip %}
![F](/assets/img/katzenbaum/F_01.jpg)
![L](/assets/img/katzenbaum/F_02.jpg)
![P](/assets/img/katzenbaum/F_03.jpg)
{% endstrip %}

{% strip %}
![Friedrich](/assets/img/katzenbaum/Friedrich.jpg)
{% endstrip %}

Trojlístek poskoků doplňuje třetí mladší Katzenbaum, Heinrichův osobní kuchař Karl. Toho se rodinný byznys přímo netýká, pokud přes jeho myší restauraci není potřeba vyprat nějaké maso, nebo dokud Heinrich nedostane chuť zajídat pracovní neúspěchy myší paštikou. Karlův podnik jménem Die Deutsche Maus, který je ale spíše Heinrichovou osobní jídelnou, je klid, i kdyby venku kočky a psi pršeli (když si vypomůžu angličtinou). 

{% strip %}
![F](/assets/img/katzenbaum/K_01.jpg)
![L](/assets/img/katzenbaum/K_02.jpg)
![P](/assets/img/katzenbaum/K_03.jpg)
{% endstrip %}

{% strip %}
![Karl](/assets/img/katzenbaum/Karl.jpg)
{% endstrip %}

{% strip %}
![Katzenbaum](/assets/img/katzenbaum/katzen_minions.jpg)
{% endstrip %}

Když je už řeč o myších - ještě jednoho "člena" společnosti jsme nezmínili. Posledním doplňkem ke Katzenbaumům je Heinrichův největší poklad a oblíbený mazlíček - Šedivka. Šedivka ale tenhle vztah tak neprožívá, rozhodně ne stejně pozitivně. Je to extrémně stresovaná myš, která slouží Heinrichovi jako něco mezi plyšovou hračkou, životní láskou a emočním ventilem. Ještě že je moc malá na boxovací pytel - takhle je "jen" antistresová mačkací podložka pod packu. Když se ale Heinrichovi daří, není na celém světě myš, která by se měla líp. Šedivka dokonce od Heinricha dostala mašličku stejnou, jako má on motýlka, aby byli jako dvojčátka! 
Celkově ale tuto trošku toxickou dynamiku Šedivka trpí - nemá totiž na výběr. 

{% strip %}
![Sedivka](/assets/img/katzenbaum/Sedivka.jpg)
{% endstrip %}

{% strip %}
![Katzenbaum](/assets/img/katzenbaum/katzen_l.jpg)
{% endstrip %}

Katzenbaumové jsou nezastavitelní! Přes překážky ke hvězdám, nebo aspoň na lednici, to bylo vždy Heinrichovo motto. A přesně tuhle filosofii se snaží vštěpovat i svým synkům, i když už to dávno nejsou žádná roztomilá koťátka. Možná na vás číhají hned za dalším rohem, aby vás obrali o všechny granule, co u sebe náhodou přechováváte! 

{% strip %}
![Katzenbaum](/assets/img/katzenbaum/katzen_d.jpg)
{% endstrip %}

> ### Poznámka
> Všichni Katzenbaumovci byli vyrobeni z kombinace hmoty FIMO a Sculpey. Pokud je modelovací hmota něco, co vás zajímá, doporučuji příspěvek o [sklenicích](https://matcha1309.github.io/Sklenice/).
