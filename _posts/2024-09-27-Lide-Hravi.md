---
title: "Člověk hravý"
images:
  - "/assets/img/hravy/znamky1.png"
  - "/assets/img/hravy/znamky2.png"
  - "/assets/img/hravy/znamky3.png"
  - "/assets/img/hravy/znamky4.png"
  - "/assets/img/hravy/znamky5.png"
  - "/assets/img/hravy/znamky6.png"
  - "/assets/img/hravy/znamky7.png"

  - "/assets/img/hravy/Pexeso01.png"
  - "/assets/img/hravy/Pexeso02.png"
  - "/assets/img/hravy/Pexeso03.png"
  - "/assets/img/hravy/Pexeso04.png"
  - "/assets/img/hravy/Pexeso05.png"
  - "/assets/img/hravy/Pexeso06.png"
  - "/assets/img/hravy/Pexeso07.png"
  - "/assets/img/hravy/Pexeso08.png"
  - "/assets/img/hravy/Pexeso09.png"
  - "/assets/img/hravy/Pexeso10.png"
  - "/assets/img/hravy/Pexeso11.png"
  - "/assets/img/hravy/Pexeso12.png"
  - "/assets/img/hravy/PexesoBack.png"
  - "/assets/img/hravy/PexesoHra.JPG"
  - "/assets/img/hravy/PexesoStack.jpg"
  - "/assets/img/hravy/RocketGame.png"
---

Po dlouhé pauze se zase hlásím.
Stalo se léto, stal se život, stalo se studium, ale už zase mám něco, s čím se můžu pochlubit.
Za poslední měsíc se odehrály dvě akce, ke kterým jsem přispívala, k jedné pouze minimálně, druhou jsem spoluorganizovala.

Jedna byla šifrovačka na soustředění pro středoškoláky. Šifra měla být jednoduchá, odpočinková, ale především, obrázková.
A tak jsem opět vytáhla Wacoma a kreslila jsem.

Výsledkem mělo být jednoslovné heslo. V názvech a autorech inspirací není šifra. Příjemné luštění.

{% strip %}
![Znamky1](/assets/img/hravy/znamky1.png)
![Znamky2](/assets/img/hravy/znamky2.png)
{% endstrip %}

{% strip %}
![Znamky3](/assets/img/hravy/znamky3.png)
![Znamky4](/assets/img/hravy/znamky4.png)
{% endstrip %}

{% strip %}
![Znamky5](/assets/img/hravy/znamky5.png)
![Znamky6](/assets/img/hravy//znamky6.png)
{% endstrip %}

{% strip %}
![Znamky7](/assets/img/hravy/znamky7.png)
<!-- br -->
{% endstrip %}

Inspirace a předlohy (tak jak byly na šifrovačce vypsány):
1. Alfons Mucha, Princezna Hyacinta
2. Torri "Toto" Topping, Africa cognita
3. Salvator Dali, Persistence paměti
4. Claude Monet, Japonský most
5. Pablo Picasso, Guernica
6. Adolf Born, ze seriálu Mach a Šebestová
7. Caspar David Friedrich, Poutník nad mořem mlhy

> ### Poznámka
> Seznam děl je v té samé podobě, jak byl předán řešitelům, nicméně pozorný divák si
> může všimnout, že známka číslo dva má fiktivního autora i název, jméno autora Torriho Toppinga,
> který by nakreslil mapu Afriky, bylo vytvořeno jako odkaz na skupinu Toto a píseň Africa.

> ### Poznámka 2
> Některé obrazy, které byly inspirací, nemají ustálený název v češtině, proto se může stát,
> že na obrazy, na které se tyto obrázky evidentně odkazují, můžete najít i pod jinými názvy.


Druhá akce byla hra na dětskou oslavu pro skupinku cca devítiletých dětí. A dva nejzajímavější úkoly, které jsem vyráběla, byla "šifra - pexeso" a závěrečná hra, která se hrála na počítači. Idea celé narozeninové hry byla, že z úkolů získávají (většinou najdou nebo vyndají po otevření různě zamčených krabiček) čip, který je součástkou nutnou pro řízení (krokodýlí?) vesmírné lodi, aby následně s lodí odletěli. Jeden z čipů byl například nalepen na záložce v knížce, jiný byl na magnetické tabuli, ale byl potřeba vyřešit rébus, aby věděli, kde ho hledat.
Pexeso nebylo skutečné hrací pexeso, protože mělo 31 kartiček, patnáct párů a jednu lichou, uvnitř které byla čipová samolepka. Tuto lichou kartičku stačilo přiložit ke čtečce čipů.
Pexesu jsem navrhla a kreslila veškerý vizuál, tedy všechny přední strany i záda. Stejně tak na mně bylo kartičky pexesa slepit a vystříhat, protože bylo nutné, aby všechny byly dvouvrstvé, aby se do jedné z nich dala ta samolepka s čipem mezi vrstvy vlepit.

{% strip %}
![P1](/assets/img/hravy/Pexeso01.png)
![P2](/assets/img/hravy/Pexeso02.png)
![P3](/assets/img/hravy/Pexeso03.png) 
{% endstrip %}

{% strip %}
![P4](/assets/img/hravy/Pexeso04.png)
![P5](/assets/img/hravy/Pexeso05.png)
![P6](/assets/img/hravy/Pexeso06.png)
{% endstrip %}

{% strip %}
![P7](/assets/img/hravy/Pexeso07.png)
![P8](/assets/img/hravy/Pexeso08.png)
![P9](/assets/img/hravy/Pexeso09.png)
{% endstrip %}

{% strip %}
![P10](/assets/img/hravy/Pexeso10.png)
![P11](/assets/img/hravy/Pexeso11.png)
![P12](/assets/img/hravy/Pexeso12.png)
{% endstrip %}

{% strip %}
![PB](/assets/img/hravy/PexesoBack.png)
<!-- br -->
{% endstrip %}

Děti pochopily rychle, brzy měly nalezeno a získaly další dílek.

{% strip %}
![PA](/assets/img/hravy/PexesoHra.JPG)
{% endstrip %}

{% strip %}
![PC](/assets/img/hravy/PexesoStack.jpg)
{% endstrip %}

Za chvíli přišel čas na závěrečnou hru. Tato hra měla být závěrečným letem zpět na planetu Zemi. Jedná se o úplně jednoduchoučkou hru vyrobenou v Unity, kde raketa letí dopředu a manipulací pomocí A a D nebo Joysticku se vyhýbá meteoritům (které jsou jen otravné) a asteroidům (které restartují hru, pokud do nich nabourá). Hra jako taková je hodně jednoduchá a trochu bastl, účel ale splnila. Vizuál jsem si kompletně vyráběla sama, ale hudbu jsem si půjčila, během hry hraje Out of Body (Dance with the dead), na závěr pak je slyšet Victory theme z Final Fantasy I.
Záznam herního průběhu je ke shlédnutí zde: [Video](https://youtu.be/q_o6vZlWboU)

A na závěr: závěrečný obrázek, který se ukázal po doletu raketky.

![PA](/assets/img/hravy/RocketGame.png)

Další obrázky z mojí dílny si můžete prohlédnout v [Galerii](/galerie/).
