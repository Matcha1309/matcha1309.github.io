---
title: "Projekt datle"
images:
  - "/assets/img/kvety/datle/D2.jpg"
  - "/assets/img/kvety/datle/D6.jpg"
  - "/assets/img/kvety/datle/D9.jpg"
  - "/assets/img/kvety/datle/D11.jpg"
  
---

<!--begin_excerpt-->
Koncem prosince jsem zkusila takový experiment - zasadit pecky z kandovaných datlí. A co vyrostlo? Odpověď: něco. 
<!--end_excerpt-->

Datle jsou ovoce, co roste na palmách. Dá se kandovat, dá se sušit, dá se jíst. 
Ve stejnou dobu, jako jsem dala silvestrovské pecky z avokáda do vody, jsem zkusila zpracovat i pecky z vánočních datlí - nejdříve jsem je umyla ve vlažné vodě, a pak jsem jich všech cca dvacet jednu po druhé svisle napůl zapíchala do hlíny, kterou jsem rosila a zakryla sáčkem, aby měli datlíci teplo a vlhko. 
(Na fotce je jeden ze dvou takových "skleníčků")

![datle_sklenik](/assets/img/datle/D1.jpg)

První pohyb jsem zaznamenala 4. 3., ale už nějakou dobu se musel dít, nicméně začátkem března jsem z hlíny vytáhla první zakořeněné datle, které jsem zasadila do provizorních květináčů (vyrobených z uříznutých lahví s propíchanými dírkami – lahve proto, aby byl květináč úzký a dost hluboký pro datlový kořen).

![0403](/assets/img/datle/D2.jpg)

Další úspěchy brzy následovaly a brzo jsem měla pecek s kořínkem několik. Další posun nastal 18. 3., kdy začaly vylézat z hlíny listy (takové spíš výhonky, ale uvidíme později).

![1803](/assets/img/datle/D3.jpg)

Hned 19.3. se mi podařilo zachytit sotva klubající se kořínky na dalších peckách, zatímco ty nejstarší datle rostly každým dnem výš a výš. 

![1903](/assets/img/datle/D4.jpg)

Teké mě překvapilo, jak daleko od pecek některé listy rostly, tato fotka je další nový začátek z 21. 3.:

![2103](/assets/img/datle/D5.jpg)

A zde už stav v té době čtyřech nejnadějnějších z 24. 3., to byl taky den, kdy jsem dostala "geniální a převratný" nápad si květináče označit písmeny podle "data narození" - doby, kdy začaly rašit první listy. 

![2403](/assets/img/datle/D6.jpg)

Přišel duben, na apríla už bylo výhonků pět, ale další měl brzy následovat. 

![0104](/assets/img/datle/D7.jpg)

Dne 8. 4. už jsem byla na šesti, ty první už solidně vysoké: 

![0804](/assets/img/datle/D8.jpg)

Další update mám ze 17. 4., kdy jsem musela přesadit do hlubšího květináče zatím poslední rašící datli, protože jsem ustřihla lahev moc nízko. A to mi odpovědělo na to, odkud vlastně na rostlině ten list klíčí (a proč je to tak daleko od pecky).

![1704](/assets/img/kvety/datle/D9.jpg)

A nyní už datle z 1. 5., hezky vyrovnané zleva doprava A-G:

![0105](/assets/img/datle/D10.jpg)

Od té doby se toho s nimi moc nedělo, takže poslední fotku ze dne 17. 5. můžete vidět tady. Říkám poslední fotku, protože o víkendu se všechny datle kromě C vydaly do světa. Možná na některé dostanu ještě nějaké updaty, ale odteď to bude jen já a C. 

![1705](/assets/img/datle/D11.jpg)

P.S.: den 17. 5. byl také prvním dnem, kdy byl zachycen u některé z datlí (konkrétně D) druhý list. 

Snad se bude datlíkům i nadále dařit. To, co vidíme, jsou první nerozvinuté listy [Palmy datlové](https://cs.wikipedia.org/wiki/Datlovn%C3%ADk_prav%C3%BD), jinak pojmenované také Datlovníku obecného/pravého. V našich podmínkách (jako pokojovka) by tahle palma měla dorůstat cca 1.5m, takže mi držte palce, abych se do pokoje plného kytiček (a pokud doroste datle, avokádo a obrazí zase kávovník, tak i stromů) ještě chvíli vešla. 


Časem se možná objeví další updaty Datle C, případně se můžu podělit o další mé pěstitelské pokusy. 
Stay tuned! 
