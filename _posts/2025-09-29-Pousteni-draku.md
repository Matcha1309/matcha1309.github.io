---
title: "Pouštění draků"
images:
  - "/assets/img/draci/k01a.png"
  - "/assets/img/draci/k02a.png"
  - "/assets/img/draci/kv1.jpg"
  - "/assets/img/draci/kv5a.jpg"

---

<!--begin_excerpt-->
Celé to začalo obrázkem maličkého dráčka, který si ve své kartonové krabici (celé flekaté od vody) hlídá své poklady, na které je patřičně pyšný, byť jsou to "jen" drobné. Pro něj jsou to obrovské cenné kousky, ze kterých si váží a které střeží jako největší bohatství - všechno je totiž věcí perspektivy. 
<!--end_excerpt-->

{% strip %}
![k01](/assets/img/draci/k01.png)
{% endstrip %}

Tenhle obrázek (který si možná někdo vybaví z [příspěvku o plackách](https://matcha1309.github.io/Placky1/)) byl ale původně jen jednou ze dvou variant, ten druhý byl ještě menší - spal na své jediné minci jako v pelíšku. Můžeme si všimnout, že zůstaly fleky od vlhkosti na kartonu i nápis, který sám udělal, aby odradil případné zloděje nebo jen varoval kohokoli, kdo by se do krabice podíval - protože ale dráček nechodil do žádné školy, s tím psaním to nebylo slavné. 

{% strip %}
![k02](/assets/img/draci/k02.png)
{% endstrip %}

Tahle verze byla inspirací pro dráčka, kterého jsem dostala k svátku. Myslím, že s modelovací hmotou se mám pořád ještě co učit. 

{% strip %}
![k03](/assets/img/draci/k031.jpg)
![k03](/assets/img/draci/k032.jpg)
![k03](/assets/img/draci/k033.jpg)
{% endstrip %}

{% strip %}
![k03](/assets/img/draci/k03.jpg)
{% endstrip %}

Tenhle dáreček mě inspiroval k tomu, že jsem sama zkusila dráčka ve svém stylu - naprosto nerealistické, zjednodušené, ale roztomilé figurky. 

Jeden z dráčků hlídajících zlatou minci putoval zpátky dárci původního, ale druhý byl součástí odměny pro nejúspěšnějšího hadače ze hry [o dracích v Krakově](https://matcha1309.github.io/Krakov-a-archiv/).

Připomenu, že předmětem bylo uhodnout, na jakém místě byli dráčci v Krakově vyfocení: 

{% strip %}
![krakov1](/assets/img/draci/krak1.jpg)
![krakov2](/assets/img/draci/krak2.jpg)
![krakov3](/assets/img/draci/krak3.jpg)
![krakov4](/assets/img/draci/krak4.jpg)
{% endstrip %}

Nejjednodušší bylo evidentně místo s červeným dráčkem, ten byl vyfocen na [nádvoří s arkádami na Wawelu](https://mapy.com/s/buhokucepa). Další dráček, který byl jednodušší, než jsem čekala, byl fialový, kterého můžeme vidět nad hlavami davu v [Sukiennici](https://mapy.com/s/lojegatube) (místní tržnice). Co jsem úplně neodhadla, že bude těžké, byl zelený dráček, který se byl podívat [před vchod do Wawelské katedrály](https://mapy.com/s/jocebedutu), kde visí kosti [Krakovského draka](https://gazetakrakowska.pl/krakow-kosci-smoka-wawelskiego-odstraszaja-zle-moce-od-setek-lat-wedlug-legendy-kiedy-spadna-z-lancuchow-nadejdzie-koniec-swiata/ar/c15-16426937). Pochopitelně nejtěžší bylo odhadnout bílého dráčka, protože nebyl na úplně volně přístupném místě. Obraz v pozadí je Dáma s hranostajem, kterou je možné vidět v [Muzeu Czartoryskich](https://mapy.com/s/bujabaceha). 

Doufám, že se hledalo nebo vzpomínalo dobře. 

Tenhle dráček (spolu se sadou knoflíků jako bonus) už je na cestě k výherci. 

{% strip %}
![kv1](/assets/img/draci/kv1.jpg)
![kv2](/assets/img/draci/kv2.jpg)
![kv3](/assets/img/draci/kv3.jpg)
{% endstrip %}

{% strip %}
![knofliky](/assets/img/draci/kv4.jpg)
{% endstrip %}

{% strip %}
![kv_all](/assets/img/draci/kv5.jpg)
{% endstrip %}

Snad přinese dráček novému majiteli štěstí. 

Pro figurky v podobném stylu doporučuji příspěvek o kocouřím "rodinném podniku" (v překladu "mafii") kocourů [Katzenbaumů](https://matcha1309.github.io/Katzenbaumove/).