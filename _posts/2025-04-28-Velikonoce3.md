---
title: "Velikonoční kuře"
images:

  - "/assets/img/Velikonoce25/kure_vel_11.jpg"
  - "/assets/img/Velikonoce25/kure_vel_13.jpg"



---

<!--begin_excerpt-->
V posledním velikonočním příspěvku se podíváme na kuřátka. Ale protože ta opravdová se možná ještě nevylíhla, tak si budeme muset vystačit s bambulí z příze (protože od druhého dne jsou kuřata ještě dva týdny stejně prostě fluff - aspoň na první pohled). 

![vel_kure_venku0](/assets/img/Velikonoce25/kure_vel_00.jpg)
<!--end_excerpt-->

Tuhle dekoraci si může vyrobit úplně každý opravdu jednoduše. 

Nejdřív si z tvrdého papíru vystříhneme dvě stejně velká kolečka (mezikruží). Položíme je na sebe, ustřihneme si přízi (já použila Jumbo akryl) a motáme skrz díru v kolečku, dokud nemáme dost příze na bambuli. Potom začneme stříhat. 

{% strip %}
![vel_kure_01](/assets/img/Velikonoce25/kure_vel_01.jpg)
![vel_kure_02](/assets/img/Velikonoce25/kure_vel_02.jpg)
![vel_kure_03](/assets/img/Velikonoce25/kure_vel_03.jpg)
{% endstrip %}

Když rozstříháme všechnu přízi po celém obvodu, protáhneme mezi kartonovými kolečky další kus příze a zavážeme. Potom stáhneme kolečka z bambule (pozor, pokud bylo příze namotáno dost, půjdou kolečka špatně dolů!). Bambuli pak pomuchláme a pokoulíme mezi dlaněmi, aby se srovnala, a pak zastřihneme delší konce, kterými jsme bambuli svázali.


{% strip %}
![vel_kure_04](/assets/img/Velikonoce25/kure_vel_04.jpg)
![vel_kure_05](/assets/img/Velikonoce25/kure_vel_07.jpg)
![vel_kure_06](/assets/img/Velikonoce25/kure_vel_05.jpg)
{% endstrip %}

{% strip %}
![vel_kure_07](/assets/img/Velikonoce25/kure_vel_06.jpg)
![vel_kure_08](/assets/img/Velikonoce25/kure_vel_08.jpg)
<br>
{% endstrip %}

A je to! Dozdobíme skořápkami oloupanými z vařených kraslic (protože je škoda je vyhodit, když už se s tím člověk maluje) a máme pěkné velikonoční fluffy!

![vel_kure_venku1](/assets/img/Velikonoce25/kure_vel_09.jpg)

![vel_kure_venku2](/assets/img/Velikonoce25/kure_vel_10.jpg)


Pokud vás zajímají ty malované kraslice, doporučuji [předchozí díl](https://matcha1309.github.io/Velikonoce2/), kde možná poznáte kousky válející se kolem dnešního kuřátka. 