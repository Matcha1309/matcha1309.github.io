---
title: "Barvičky - žlutá cibule"
images:
  - "/assets/img/barvy/cibz02.jpg"
  - "/assets/img/barvy/cibz16.jpg"
  - "/assets/img/barvy/cibz17a.jpg"
  - "/assets/img/barvy/cibz17b.jpg"
  - "/assets/img/barvy/cibz17c.jpg"
  - "/assets/img/barvy/cibz17d.jpg"
  - "/assets/img/barvy/cibz17e.jpg"
  - "/assets/img/barvy/cibz17f.jpg"
  - "/assets/img/barvy/cibz17.jpg"
  
---
Další díl o barvičkách bude tentokrát poměrně obyčejný, podíváme se na žlutou cibuli. 

Šlupky ze žluté cibule umí vyprodukovat celou škálu barev od žluté po hnědou. Jak ale závisí odstín na počtu cibulí a času? 

Pokus číslo jedna - šlupky z dvou větších cibulí. Když se voda začala vařit (tentokrát skutečně vařit klokotem, ne jako u [avokáda](https://matcha1309.github.io/Barvicky01/)), přidala jsem dva kousky látky. 

![cibz_02](/assets/img/barvy/cibz02.jpg)

Po deseti minutách jsem vytáhla první, měl za mokra pěknou tmavě žlutou barvu. 

![cibz_03](/assets/img/barvy/cibz03.jpg){:width="48%"} ![cibz_04](/assets/img/barvy/cibz04.jpg){:width="48%"}

Po dalších deseti, tedy celkem dvaceti minutách měl druhý vzorek takovou spíš už světle hnědou. 

![cibz_05](/assets/img/barvy/cibz05.jpg){:width="48%"} ![cibz_06](/assets/img/barvy/cibz06.jpg){:width="48%"}

Pak jsem do hrnce přidala jednak vodu (to by člověk nevěřil, jak rychle se vyvaří tolik vody!), jednak ještě šlupky z jedné větší a dvou menších cibulí. A první, co jsem chtěla zkusit, když se voda opět začala vařit, bylo něco jiného. Na cca deset vteřin jsem jen vymáchala další kousek látky, abych viděla, kolik pigmentu vůbec může v cibuli být (a taky jestli z ní dostanu něco jasně žlutého). A výsledek mě docela překvapil tím, jak intenzivní barva se z toho vyklubala. Jistě, oproti tomu, co jsem z toho samého hrnce vyndala později je světlá, ale na deset vteřin je zajímavé, že se to vůbec tkhle vybarvilo. 

![cibz_07](/assets/img/barvy/cibz07.jpg){:width="48%"} ![cibz_08](/assets/img/barvy/cibz08.jpg){:width="48%"}

V tom samém pěticibulovém hrnci se vařily další tři vzorky. Jeden zase deset minut: 

![cibz_10](/assets/img/barvy/cibz10.jpg){:width="48%"} ![cibz_11](/assets/img/barvy/cibz11.jpg){:width="48%"}

další na dvacet: 

![cibz_12](/assets/img/barvy/cibz12.jpg){:width="48%"} ![cibz_13](/assets/img/barvy/cibz13.jpg){:width="48%"}

a poslední na čtyřicet: 

![cibz_14](/assets/img/barvy/cibz14.jpg){:width="48%"} ![cibz_15](/assets/img/barvy/cibz15.jpg){:width="48%"}

Zatímco jsem čekala, než se dovaří poslední, tak jsem srovnala vedle sebe těch pět zatím hotových (v pořadí 5-10s, 2-10min, 2-20min, 5-10min, 5-20min, kde první číslo je počet cibulí). Všechny byly ještě mokré, tak byla barva intenzivnější. Jsou tam pěkně vidět barevné rozdíly. 

![cibz_16](/assets/img/barvy/cibz16.jpg)

Druhý den, když uschly, zkusila jsem všechny vyfotit ještě v přirozeném slunečním světle, sice vzorky trochu zesvětlaly, ale slunce jim na sytosti dodalo. Tady je můžeme vidět jeden vedle druhého (5-10s, 2-10min, 2-20min, 5-10min, 5-20min, 5-40min). 

![cibz_17a](/assets/img/barvy/cibz17a.jpg){:width="16%"} ![cibz_17b](/assets/img/barvy/cibz17b.jpg){:width="16%"} ![cibz_17c](/assets/img/barvy/cibz17c.jpg){:width="16%"} ![cibz_17d](/assets/img/barvy/cibz17d.jpg){:width="16%"} ![cibz_17e](/assets/img/barvy/cibz17e.jpg){:width="16%"} ![cibz_17f](/assets/img/barvy/cibz17f.jpg){:width="16%"} 

Takže to vlastně dopadlo nad očekávání, dostala jsem žlutou, světle hnědou, tmavě hnědou... 

A co se všemi těmi cibulemi, které po tomhle zbyly? Dá se z nich vyrobit výborná cibulová polévka. Já ji udělala z těch pěti cibulek, ty jsem nahrubo nakrájela a smažila, dokud nechytly trochu hnědou barvu, pak jsem vybrala cibule a na zbytku mastného (jde tam dát máslo nebo třeba olej) osmahla lžíci hladké mouky, přílila trochu kuřecího vývaru a vody, vrátila zpátky cibule. Protože jsem to udělala strašně husté, tak jsem výsledek pak doředila mlékem na konzistenci hustší polévky. 

![cibz_17](/assets/img/barvy/cibz17.jpg)

(Poznámka o barvách - je mi jasné, že foťák na mobilu zkresluje barvy, proto jsou foceny všechny vzorky i proti čtverečkovanému papíru z bloku)

Při příštím barvení bych stejným způsobem chtěla vyzkoušet i červenou cibuli, abych srovnala, jaké výsledky dostanu. 
