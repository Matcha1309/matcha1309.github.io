---
title: "Projekt datle - update (a bonus)"
images:
  - "/assets/img/datle/D13.jpg"
  - "/assets/img/datle/D14.jpg"
  - "/assets/img/datle/D15.jpg"
  - "/assets/img/datle/D20.jpg"

  - "/assets/img/alejandro/avokado_04.jpg"
  - "/assets/img/datle/D16.jpg"
---

<!--begin_excerpt-->
Jsem tu opět s Projektem datle, tentokrát jen krátký update, co se od minula změnilo.
<!--end_excerpt-->

Minulá zpráva z [Projektu datle](https://matcha1309.github.io/Projekt-datle/) končila tím, že u mě zůstala jen datle C. Žádná jiná. Slovy **JEDNA** rostlina. Jó, kde jsou ty časy. 

![datle_C](/assets/img/datle/D12.jpg)

Už dne 25.6. jsem posílala dál další dvojici datlí, aby si je "šťastný nový majitel" mohl hezky vypiplat od mrňátka. Tady tedy vidíme datle (zleva) C, H, I: 

![2506](/assets/img/datle/D13.jpg)

Pak jsem s klidem na prodloužený víkend odjela, takže toho, že už vykukují další čtyři výhonky jsem si všimla až 30.6. - tahle fotka je ale z 1.7. a vidíme na ní (zleva) C, J, K, L, M:

![0107](/assets/img/datle/D14.jpg)

Nyní ale ještě zpět k datlím. Jak se vlastně pozná, že datle, které mají klíčit v zemi, je potřeba zasadit do květináče? Já sleduji "skleníčky" pravidelně a ve chvíli, kdy postřehnu sebemenší náznak kořínku (jako třeba na obrázku z předchozího dílu o [datlích](https://matcha1309.github.io/Projekt-datle/) z 19.3., nebo na následující fotce z 16.2.):

![1602](/assets/img/datle/D17.jpg)

Občas ale nezachytím včas náznaky, musím celý "skleníček" rozebrat a velmi opatrně kořínek vyhrabat, protože se strašně rády lámou (takhle pravděpodobně skončily ty, které zatím nemají listy, ale už jsem je přesadila kvůli kořínkům). Zbytek pecek zapíchám zpátky a čekám dál. Protože ale "skleníčky" mám hodně nízké, ohnou se jejich kořeny o dno, po přesazení ale pokračují dál dolů.

![1602](/assets/img/datle/D2_vyrez.jpg)

Jak to vypadá, když se opravdu zapomene, je vidět na fotce z 11.7., kde už jsem opravdu pár dní nekontrolovala "skleníček":

![1107](/assets/img/datle/D18.jpg)

Kořen byl z tak nízké nádoby už dost zdeformovaný (fotka z 14.7., kdy jsem se konečně dostala k tomu ho přesadit):

{% strip %}
![1407](/assets/img/datle/D19a.jpg)
![1407](/assets/img/datle/D19b.jpg)
{% endstrip %}

Taky jsem musela přesadit už několik zasazených, protože kořeny prorostly až na dno a tam se začaly "muchlat" (viz [minule](https://matcha1309.github.io/Projekt-datle/), 17.4.), jak vidíme na výřezu:

![1704](/assets/img/datle/D9_vyrez.jpg)

Datle potřebují relativně hluboké květináče, ale vzhledem k tomu, že aspoň ze začátku rostou hlavně do hloubky a ne až tolik do šířky, můžu je pro teď sázet klidně do flašek od coly, jako jsem to zatím většinou dělala. 

Ještě tedy fotka z 8.7., opět C, J, K, L, M:

![0107](/assets/img/datle/D15.jpg)

Od té doby jsem objevila ještě zmíněný zapomenutý skleníček, takže jsem musela ještě přesadit tu novou z něj, takže na závěr dnešního příspěvku o datlích ještě foto z 14.7., vidíme tu C, J, K, L, M, N:

![1407](/assets/img/datle/D20.jpg)

Myslím, že časem budu potřebovat i ostatním datlím (stejně jako datlím A, B, D, E, F, G, H) najít novou rodinu, protože zatím je "chov" úspěšný víc než dost - doteď odchovaných čtrnáct kousků.

![meme_nechces_datli](/assets/img/datle/D_meme.png)

Ale bez legrace - kdo chce datli, ať se [ozve](mailto:matcha1309@hotmail.com).


Využívám této příležitosti ještě k tomu, abych přidala i update týkající se další "absolutní pecky". Někdo si možná pamatuje příspěvek ze začátku března o [barvení avokádem](https://matcha1309.github.io/Barvicky01/), kde jsem krom zjištění, že avokádo nebarví zeleně, zmínila i další věci, co se s avokádem dají dělat. Na jednom z obrázků jsem ukazovala pecku, která ve vodě začala klíčit.  
Na následujících obrázcích můžeme vidět vývoj avokáda, které jsem pojmenovala Alejandro:  

{% strip %}
![avo2002](/assets/img/alejandro/avokado_01.jpg) 20.2.
![avo1504](/assets/img/alejandro/avokado_02.jpg) 15.4.
![avoTODO](/assets/img/alejandro/avokado_03.jpg) 8.7.
{% endstrip %}


První je fotka z 20.2., kdy jsem zkoumala těch deset zasazených pecek od silvestra a zachytila jsem první kořínky. Druhá je z 15.4., kdy už měl kořínek tak 15-20 cm (samozřejmě jsem si nevyfotila ani nezměřila, kdo jsem, abych dělala věci systematicky, že), byl ve vodě celý smotaný, začínal pouštět další kořeny a z pecky už rašil stromeček. Poslední fotka je současný stav, aktuální k 8.7., stromek už má 10 listů. Brzy budu asi muset začít řešit zastřihnutí. Držte Alejandrovi palce!


Časem budou určitě i další pokračování, jak s datlí C, tak s Alejandrem. Je na co se těšit!

