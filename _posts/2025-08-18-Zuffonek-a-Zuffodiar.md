---
title: "Zuffonek pracuje s lidmi - a ještě Zuffodiář"
images:
  - "/assets/img/zuffonek/diar/05.jpg"
  - "/assets/img/zuffonek/diar/06.jpg"
  - "/assets/img/zuffonek/diar/02.jpg"

---
<!--begin_excerpt-->
Dneska na úvod jeden Zuffonek - tentokrát o tom, jak náročné je pracovat s lidmi. Podle skutečné události. 
<!--end_excerpt-->

![z_pruvodce](/assets/img/zuffonek/z_41.png)

Dnes jsem si ale připravila ještě jeden dodatek, ale protože se taky týká Zuffonka, rovnou tím plynule můžeme pokračovat.  
Vyrobila jsem si diář na příští školní rok. Letos budu ambiciózní a pokusím se vrátit se k papíru.  
Diář ale potřebuje splňovat určité podmínky, aby mi vyhovoval. Bohužel se tím výběr zúžil na diáře, které neexistují, nelíbí se mi, nebo jsou absurdně drahé. A tak jsem si řekla, proč si diář prostě nevyrobit? Vždyť to přece nic není!  

První, co jsem musela udělat, bylo si opravdu pořádně rozmyslet, co od diáře jen chci a co nutně potřebuji. Dalším krokem bylo nakreslit si všechny stránky podle svých požadavků. Taky jsem se musela rozhodnout na jak dlouho ho chci (a odkdy do kdy přesně) - z toho mi vyšel diář na šedesát týdnů, čtrnáct měsíců (rok plus necelé dva krajní měsíce kolem). Vykrystalizovalo mi následující: 

{% strip %}
![desky](/assets/img/zuffonek/diar/diar_01_desky.png)
![mesic](/assets/img/zuffonek/diar/diar_02_mesic.png)
{% endstrip %}

{% strip %}
![tyden](/assets/img/zuffonek/diar/diar_03_tyden.png)
![pozn](/assets/img/zuffonek/diar/diar_04_poznamky.png)
{% endstrip %}

Nezapomeňte si všimnout důkladného zdobení Zuffonkem. 

{% strip %}
![04](/assets/img/zuffonek/diar/04.jpg)
![06](/assets/img/zuffonek/diar/06.jpg)
{% endstrip %}

{% strip %}
![05](/assets/img/zuffonek/diar/05.jpg)
{% endstrip %}

Když jsem tohle měla hotovo, všechny stránky jsem si v odpovídajícím počtu oboustranně vytiskla (jedny desky, sedmkrát měsíc, třicetkrát týden a osmkrát poznámky). A potom přišla na řadu ruční práce. Všechno jsem v půlce podle šedé čáry rozstříhala, vzala gelovky a popsala stránky - měsíce nadpisy, týdny jednak nadpisy měsíců, jednak čísly dnů. Každý měsíc má svou barvičku, kterou jsou napsány jednak nadpisy, jednak čísla dní v tom daném měsíci. Všechno jsem seřadila, dala dohromady, proložila na začátku a na konci prázdnými stránkami a mohlo se jít vázat. Všechny stránky jsem dohromady vzala do copy centra a nechala je svázat kroužkovou vazbou. A voila! 

{% strip %}
![01](/assets/img/zuffonek/diar/01.jpg)
![02](/assets/img/zuffonek/diar/02.jpg)
{% endstrip %}

{% strip %}
![03](/assets/img/zuffonek/diar/03.jpg)
{% endstrip %}

Takže základní vzkaz, který se tímto snažím předat: když něco nesežnete, vyrobte si to! Většinou to není těžké a je to na míru! 


