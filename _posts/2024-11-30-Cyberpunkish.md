---
title: "Cyberpunk-ish"
images:
  - "/assets/img/cyberpunkish/cyber1.jpg"
  - "/assets/img/cyberpunkish/cyber2.jpg"
  - "/assets/img/cyberpunkish/cyber3.jpg"
  - "/assets/img/cyberpunkish/cyber4.jpg"  
  - "/assets/img/cyberpunkish/cyber5.jpg"  
---
<!--begin_excerpt-->
Opět vyplouvám z hlubin neexistence, abych se něčím pochlubila. Před časem jsem navštívila jednu takovou akci, byla to párty s prvky únikovky od TheChamber s názvem [ChamCorp](https://thechamber.cz/chamcorp/). Jednalo se o hru s prvky únikovky a adventury, odehrávající se v cyberpunkové (a lehce antiutopické) budoucnosti v podzemním městě, kde se začali ztrácet lidé a bylo potřeba vypátrat, kdo za tím je. 
Celá hra měla opravdu pěknou atmosféru, jednak díky prostředí, jednak díky propracovanému příběhu, jednak díky tomu, že bylo doporučeno přijít v kostýmu nebo aspoň s vyladěnými doplňky. 

A tak jsem se dala do ladění outfitu. 
<!--end_excerpt-->

Základní myšlenka byla dát dohromady něco, co bude bláznivě barevné, moderní a nebudu to muset šít celé od základu. 
Začala jsem tím, že jsem dala dohromady zářivě růžovo-fialové legíny (vhodné buď do 90. let dvacátého nebo i jednadvacátého století) a světlé tričko s výstřihem a dlouhými rukávy. Na to přišla pseudokožená vesta z náhodného sekáče. K tomu jsem si ušila z černého tylu (resp. našila jsem ji na černé odnímatelné kapsy). Tohle doplnily nové boty (které jsem si stejně musela koupit). 

Co se doplňků týče, asi nejzajímavější a nejvýraznější byly růžovo-modré zářivé vlasy. Ty jsem sama vyráběla, a to tím způsobem, že jsem rozstříhala dohromady cca tři klubíčka yarnart baby jeans na dlouhé kousky, které jsem zapletla tak, aby nahoře zbylo "očko", kterým jsem protáhla svoje vlasy, které jsem následně zapletla kolem barevného copu. Takže jsem tím získala "boost" ke všem možným parametrům - délce, objemu, barvě.... No a nakonec do vlasů mašličku (vlastní háčkovanou, černou s růžovými jakoby neonovými proužky). 

Dalším doplňkem byly rukavice - všimla jsem si, že součástí stylu jsou jakkoby motorkářské nebo podobným stylem vypadající rukavice. Posloužily dobře vzpěračské rukavice z Decathonu. A do nich (aby to vypadalo futuristicky až roboticky) jsem smotala konec vánočního řetězu, který jsem pak natáhla rukávem a podvestou až do jedné z kapes v sukni, kde byla krabička s baterií (která došla přesně v moment, kdy jsem vyšla ze dveří ven). 

Celý vzhled doplnilo to, že (ačkoli nesnáším makeup nebo cokoli, co se patlá na obličej) jsem na sebe namalovala zlatou barvou čárky (otištěno spínátky, protože je to tak akorát dlouhá rovná věc), na kterou se přidaly barevné (a pod UV světlem svítící) body. 

Na následujících čtyřech obrázcích (za které děkuji [oficiálnímu fotografovi akce](https://www.facebook.com/mrknitam)) je vidět výsledek. 

![CyberOutfit](/assets/img/cyberpunkish/cyber1.jpg)

![CyberOutfit2](/assets/img/cyberpunkish/cyber2.jpg)

![CyberOutfit3](/assets/img/cyberpunkish/cyber3.jpg)

![CysberLaser](/assets/img/cyberpunkish/cyber4.jpg)

Poslední detai: Protože moje peněženka s brýlatými kočičkami nebyla dostatečně cyberpunková, tak jsem si ušila z koženky peněženku na karty, na kterou jsem našila jako knoflíky ty samé růžové knoflíky, ze kterých jsem vyrobila šperky a měla jsem jeden i jako knoflík k sukni. 

![Penezenka](/assets/img/cyberpunkish/cyber5.jpg)

Tento příspěvek možná bude mít někdy druhý díl, protože kromě skládání svého kostýmu jsem i šila součásti druhého kostýmu, tentokrát pánského. Ale o tom až někdy jindy. 

Další obrázky a výrobky si můžete prohlédnout v [Galerii](/galerie/).
